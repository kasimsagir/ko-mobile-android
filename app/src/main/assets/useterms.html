<!DOCTYPE html>
<!-- saved from url=(0043)http://floodyapp.com/privacy/agreement.html -->
<html class="gr__floodyapp_com"><head><meta http-equiv="Content-Type" content="text/html; charset=UTF-8">
<!-- Page header -->

<meta name="keywords" content="floody, floodyapp, Floody, Floodyapp">
<meta name="description" content="Floody">
<meta name="author" content="floodyapp.com">

<link rel="shortcut icon" href="http://floodyapp.com/privacy/img/favicon.ico" type="image/x-icon">
<link rel="stylesheet" href="./Floody_files/theme.css">

<title>Floody</title>

<style>
h1 {
  color: white;
  text-align: center;
  font-size:50px;
}

h2 {
  color: white;
  text-align: left;
  font-size:18px;
}
</style>

</head>


<body bgcolor="#181821" data-gr-c-s-loaded="true">

<center>
   <!-- <img src="../../public/logo.png" align="middle" alt="floody icon" class="responsive" >-->
</center>

<h2><p>ÜYELİK SÖZLEŞMESİ</p>

<p>1. Taraflar</p>

<p>İşbu Üyelik Sözleşmesi FLOODY ile üye olmak için işbu Üyelik Sözleşmesi'nde yer alan şartlar ile kurallara onay veren "Üye" arasında elektronik ortamda akdedilerek yürürlüğe girmiştir.</p>

<p>2. Tanımlar</p>

<p>“Uygulama”:”FLOODY”nin “Hizmetler”ini sunduğu mobil uygulama.</p>

<p>“Kullanıcı”: “Uygulama”ya erişen her gerçek veya tüzel kişi.</p>

<p>“Üye”: “Uygulama”ya üye olan ve "Uygulama" dahilinde sunulan hizmetlerden belirlenen koşullar dahilinde yararlanan “Kullanıcı”.</p>

<p>"Üyelik": “Üye” olmak isteyen “Kullanıcı”nın işbu sözleşmedeki üyelik formunu doğru ve gerçek bilgilerle doldurması, verdiği kimlik bilgilerinin “FLOODY” tarafından onaylanması ve bildirimi ile kazanılan statüdür. Üyelik işlemleri tamamlanmadan “Üye” olma hak ve yetkisine sahip olunamaz. “Üyelik” hak ve yükümlülükleri, başvuruda bulunana ait olan, kısmen veya tamamen herhangi bir üçüncü şahsa devredilemeyen hak ve yükümlülüklerdir. “Üyelik” başvurusu herhangi bir sebep gösterilmeksizin “FLOODY” tarafından reddedilebilir veya ek şart ve koşullar talep edilebilir. “FLOODY” gerekli görmesi halinde “Üye”nin “Üyelik” statüsünü sona erdirebilir, “Üyelik”i herhangi bir sebeple sona erenin sonradan yapacağı “Üyelik” başvurusunu kabul etmeyebilir.</p>

<p>"Üyelik Sözleşmesi": “Uygulama”da yer alan şartlar ve koşullardan oluşan, kullanıcının “Üyelik Sözleşmesi”ni anladığına ve kabul ettiğine ilişkin elektronik olarak verdiği onay neticesinde elektronik ortamda akdedilen elektronik sözleşme.</p>

<p>"FLOODY Üyelik Hesabı": Üye’nin "Uygulama" içerisinde sunulan hizmetlerden yararlanmak için gerekli olan iş ve işlemleri gerçekleştirdiği, "Üyelik”le ilgili konularda "FLOODY"e talepte bulunduğu, "Üyelik bilgilerini güncelleyip, sunulan hizmetlerle ilgili raporlamaları görüntüleyebildiği, kendisinin belirlediği ve münhasıran kendisi tarafından kullanılacağını taahhüt ettiği "kullanıcı adı" ve "şifre" ile "Uygulama" üzerinden eriştiği "Üye"ye özel internet sayfaları bütünü.</p>

<p>“FLOODY Veritabanı” : “Uygulama” dahilinde erişilen içeriklerin depolandığı, tasnif edildiği, sorgulanabildiği ve erişilebildiği “FLOODY”e ait olan 5846 Sayılı Fikir ve Sanat Eserleri Kanunu gereğince korunan veritabanıdır.</p>

<p> “Kişisel Veri”: 6698 sayılı Kişisel Verilerin Korunması Hakkında Kanun’un (KVKK) 3/d maddesi uyarınca, kimliği belirli veya belirlenebilir gerçek kişiye ilişkin her türlü bilgi ile KVKK m.6/1’de sayılan özel nitelikli kişisel verilerdir.</p>

<p>3. “Üyelik Sözleşmesi”nin Konusu ve Kapsamı</p>

<p>İşbu “Üyelik Sözleşmesi”nin konusu, "Uygulama"da sunulan “Hizmetler”in, bu “Hizmetler”den yararlanma şartları ile tarafların hak ve yükümlülüklerinin tespitidir. “Üyelik Sözleşmesi” ile "FLOODY" içerisinde yer alan kullanıma, üyeliğe ve “Hizmetler”e ilişkin “FLOODY” tarafından yapılan tüm uyarı, bildirim, uygulama ve açıklama gibi beyanlar kapsam dâhilindedir. "Kullanıcı", işbu “Üyelik Sözleşmesi” hükümlerini kabul etmekle, "FLOODY" içinde yer alan kullanıma, üyeliğe ve hizmetlere ilişkin “FLOODY” tarafından açıklanan her türlü beyana uygun davranacağını kabul ve taahhüt etmektedir.</p>

<p>4. Üyelik Şartları</p>

<p>4.1. "Kullanıcı”lar hukuka uygun amaçlarla “Uygulama” üzerinde işlem yapabilirler. "Kullanıcı”ların “uygulama” dahilinde yaptığı her işlem ve eylemdeki hukuki ve cezai sorumluluk kendilerine ait olacak olup, söz konusu hukuki ve cezai yükümlülüklerle ilgili “FLOODY”nin herhangi bir sorumluluğu bulunmadığını “Kullanıcı” kabul, beyan ve taahhüt etmektedir.</p>

<p>4.2. “Uygulama”, "Üye"ler tarafından "FLOODY Veritabanı"na yüklenen "İçerik"lerin görüntülenmesi esasıyla çalışmaktadır. "FLOODY", "Kullanıcı"lar tarafından görüntülenen ilan ve "İçerik"lerin hiçbir koşulda doğruluğunu, gerçekliği, güvenliğini ve hukuka uygunluğunu garanti etmemektedir. Söz konusu ilan ve "İçerik"ler dolayısıyla “FLOODY”nin herhangi bir sorumluluğu bulunmadığını, ortaya çıkabilecek zararlardan ötürü “FLOODY”nin hiçbir tazmin yükümlülüğü olmayacağını “Kullanıcı”lar kabul ve beyan etmektedir.</p>

<p>4.3. "FLOODY"a üye olabilmek için reşit olmak ve “FLOODY” tarafından işbu “Üyelik Sözleşmesi” kapsamında geçici olarak üyelikten uzaklaştırılmamış, üyeliği askıya alınmamış veya üyelikten süresiz yasaklanmamış olmak gerekmektedir.</p>

<p>4.4. “FLOODY” herhangi bir zamanda gerekçe göstermeden, bildirimde bulunmadan, tazminat, ceza vb. sair yükümlülüğü bulunmaksızın derhal yürürlüğe girecek şekilde işbu “Üyelik Sözleşmesi”ni tek taraflı olarak feshedebilir, "Üye"nin “Üyelik”ine son verebilir veya geçici olarak durdurabilir. "FLOODY"de belirtilen kurallara aykırılık halleri, “Üye”nin "FLOODY" bilgi güvenliği sistemine risk oluşturması halleri üyeliğe son verme veya üyeliği geçici durdurma hallerindendir.</p>

<p>4.5."Kullanıcı"lar “Uygulama” dâhilinde Türk Ticaret Kanunu hükümleri uyarınca haksız rekabete yol açacak faaliyetlerde bulunmayacağını, "FLOODY"nin ve üçüncü kişilerin şahsi ve ticari itibarı sarsacak, kişilik haklarına tecavüz veya taarruz edecek fiilleri gerçekleştirmeyeceğini, mevzuata, kamu düzenine ve genel ahlak kurallarına uygun hareket edeceğini, mevzuatın gerektirdiği önlemleri alacağını ve prosedürleri yerine getireceğini, yasadışı, suç teşkil edecek, rahatsız edici, kişilik haklarına zarar verici, eşitlik haklarına, fikri haklara, telif haklarına, marka haklarına ve mülkiyet haklarına tecavüz edici tutum ve davranışlarda bulunmayacağını kabul ve taahhüt etmektedir.</p>

<p>4.6. "Kullanıcı"lar, “Uygulama” dahilinde eriştikleri bilgileri yalnızca bu bilgileri ifşa eden "Üye" veya "FLOODY"nin amacına uygun olarak kullanmakla, ticari olmayan amaçla görüntülemekle yükümlüdür.</p>

<p>4.7. "FLOODY", "Kullanıcı" bilgilerini kullanabilir, işleyebilir, paylaşabilir, ifşa edebilir, bir veritabanı üzerinde tasnif edip muhafaza edebilir, tanıtım ve bilgilendirme amaçlı iletişim faaliyetlerinde, pazarlama faaliyetlerinde ve istatistikî analizler yapmak amacıyla kullanabilir. "FLOODY" aynı zamanda; kullanıcının IP adresi, “Uygulama”nın hangi bölümlerini ziyaret ettiği, domain tipi, tarayıcı (browser) tipi, tarih ve saat gibi bilgileri de istatistiki değerlendirme ve kişiye yönelik hizmetler ve teklifler sunma gibi amaçlarla kullanabilir. ”FLOODY”süreçlerini iyileştirme amaçlı araştırmalar yapmak, veri tabanı oluşturmak ve pazar araştırmaları yapmak için işbirliği içinde olduğu firmalara Kullanıcı bilgilerini aktarabilir ve bu firmalar tarafından yukarıda sayılı amaçlarla sınırlı olarak Kullanıcı bilgileri işlenebilir.</p>

<p> 5. Tarafların Hak ve Yükümlülükleri</p>

<p>5.1 "Üye"nin Hak ve Yükümlülükleri</p>

<p>5.1.1 “Üye", “FLOODY"de belirtilen kurallara, beyanlara, yürürlükteki tüm mevzuata ve ahlak kurallarına uygun hareket edeceğini, “Üyelik Sözleşmesi” hükümleri ile “Uygulama”daki tüm şart ve kuralları anladığını ve onayladığını kabul ve taahhüt etmektedir.</p>

<p>5.1.2 "Üye”, “FLOODY”nin yürürlükteki mevzuat hükümleri gereğince resmi makamlara açıklama yapmakla yükümlü olduğu durumlarda; “Üye”lere ait gizli/özel/kişisel veri-özel nitelikli kişisel veri/ticari bilgileri resmi makamlara açıklamaya yetkili olduğunu, bu sebeple “FLOODY”den her ne nam altında olursa olsun tazminat talep etmeyeceğini kabul ve taahhüt etmektedir. Bunun haricinde “Üye”nin “Uygulama” üzerinde verdiği ilanlarla ilgili olarak herhangi bir kişi ya da kurumun haklarının ihlal edildiği iddiası ile “FLOODY”e bildirimde bulunması, yargı yoluna başvuracağını bildirmesi halinde; “Üye”nin kendisine bildirdiği ad-soyad bilgisini “FLOODY” ilgili tarafa verebilir.</p>

<p> 5.1.3. "Üye"lerin, “Uygulama Üyelik Hesabı”na girişte kullandıkları "kullanıcı adı" ve "şifre"nin güvenliğini sağlamaları, münhasıran ve münferiden kendileri tarafından kullanılmasını temin etmeleri, üçüncü kişilerden saklamaları tamamen kendi sorumluluğundadır. Bu konuda ihmal veya kusurlarından dolayı diğer “Üye"lerin ve/veya “FLOODY”nin ve/veya üçüncü kişilerin uğradığı veya uğrayabileceği maddi ve/veya manevi her tür zararlardan “Üye” sorumludur.</p>

<p> 5.1.4. "Üye", "Uygulama" dahilinde kendisi tarafından sağlanan bilgilerin ve içeriklerin doğru ve hukuka uygun olduğunu, söz konusu bilgi ve içeriklerin "Uygulama" üzerinde yayınlanmasının veya bu içeriklerle bağlantılı ürünlerin satışının ve teşhirinin, yürürlükteki mevzuat doğrultusunda herhangi bir hukuka aykırılık yaratmadığını kabul ve taahhüt etmektedir. "FLOODY", "Üye" tarafından "FLOODY"e iletilen bilgilerin ve içeriklerin doğruluğunu araştırmakla yükümlü ve sorumlu olmadığı gibi, söz konusu bilgi ve içeriklerin yanlış veya hatalı olmasından veya yayınlanmasından dolayı ortaya çıkacak hiçbir zarardan sorumlu tutulamaz.</p>

<p> 5.1.5. "Üye", "FLOODY"nin yazılı onayı olmadan işbu “Üyelik Sözleşmesi”ni veya bu “Üyelik Sözleşmesi”nin kapsamındaki hak ve yükümlülüklerini kısmen veya tamamen herhangi bir üçüncü kişiye devredemez.</p>

<p>5.1.6. “Üye” hukuka uygun amaçlarla "Uygulama" üzerinde işlem yapabilir. "Üye"nin, "Uygulama" dahilinde yaptığı her işlem ve eylemdeki hukuki ve cezai sorumluluk kendisine aittir. "Üye", "FLOODY"nin ve/veya başka bir üçüncü şahsın ayni veya şahsi haklarına, malvarlığına, kişisel verilerine tecavüz teşkil edecek nitelikteki "Uygulama" dâhilinde bulunan resimleri, metinleri, görsel ve işitsel imgeleri, video klipleri, dosyaları, veritabanları, katalogları ve listeleri çoğaltmayacağını, kopyalamayacağını, dağıtmayacağını, işlemeyeceğini, başka veritabanına aktarmayacağını veya bu nitelikte sonuçlar doğurabilecek şekilde "Uygulama"ya yüklemeyeceğini; bu tür eylemler gerçekleştirerek herhangi bir ticari faaliyette bulunmayacağını; gerek bu eylemleri ile gerekse de başka yollarla doğrudan ve/veya dolaylı olarak haksız rekabet teşkil eden davranış ve işlemler gerçekleştirmeyeceğini kabul ve taahhüt etmektedir. "Üye"nin işbu “Üyelik Sözleşmesi” hükümlerine ve hukuka aykırı olarak gerçekleştirdikleri "FLOODY" üzerindeki faaliyetler nedeniyle üçüncü kişilerin uğradıkları veya uğrayabilecekleri zararlardan dolayı "FLOODY" doğrudan ve/veya dolaylı olarak hiçbir şekilde sorumlu tutulamaz.</p>

<p></p>

<p>5.1.7. “FLOODY”, “Üye”lerin sadece ilgili ilanların içeriklerini öğrenme amacıyla ilanları görüntülemesine ve “FLOODY Arayüzü”nü kullanmasına izin vermekte olup, bunun dışında bir amaçla veri tabanı üzerinden belirli bir sayıda veya bütününe yönelik olarak ilanlara ulaşılmaya çalışılması, ilanların kısmen veya tamamen kopyalanması, bunların başka mecralarda doğrudan veya dolaylı olarak yayınlanması, derlenmesi, işlenmesi, başka veritabanlarına aktarılması, bu veritabanından üçüncü kişilerin erişimine ve kullanımına açılması, “FLOODY” üzerindeki ilanlara link verilmesi de dahil olmak üzere benzer fiillerin işlenmesine “FLOODY” tarafından izin verilmemekte ve rıza gösterilmemektedir. Bu tür fiiller hukuka aykırı olup; "FLOODY’nin gerekli talep, dava ve takip hakları saklıdır.</p>

<p> 5.1.8. “Üye”, üçüncü şahıslardan aldığı mal ve hizmetlerdeki ayıplarla ilgili “FLOODY”nin herhangi bir sorumluluğu bulunmadığını, Tüketicinin Korunması Hakkındaki Kanun ve ilgili sair mevzuat kapsamındaki her türlü talep ve sorumluluğun muhatabının ilgili mal ve hizmeti satıcısına ait olduğunu ve bunlara ilişkin olarak her tür sorumluluk ve yükümlülükten “FLOODY”i ibra ettiğini kabul ve taahhüt etmektedir.</p>

<p>5.2. "FLOODY"nin Hak ve Yükümlülükleri</p>

<p>5.2.1. "FLOODY",sunulan hizmetleri ve içerikleri her zaman değiştirebilme; "Üye"lerin sisteme yükledikleri bilgileri ve içerikleri "Uygulama" kullanıcıları da dâhil olmak üzere üçüncü kişilerin erişimine kapatabilme ve silme hakkını saklı tutmaktadır. "FLOODY", bu hakkını hiçbir bildirimde bulunmadan ve önel vermeden kullanabilir. "Üye"ler, "FLOODY"nin talep ettiği değişiklik ve/veya düzeltmeleri ivedi olarak yerine getirmek zorundadırlar. Değişiklik ve/veya düzeltmeleri gerekli görüldüğü takdirde "Uygulama" yapabilir. "FLOODY" tarafından talep edilen değişiklik ve/veya düzeltme taleplerinin, kullanıcılar tarafından zamanında yerine getirilmemesi sebebiyle doğan veya doğabilecek zararlar, hukuki ve cezai sorumluluklar tamamen kullanıcılara aittir.</p>

<p> 5.2.2. "Uygulama" üzerinden, "FLOODY"nin kendi kontrolünde olmayan "Satıcı"lar, sağlayıcılar ve başkaca üçüncü kişilerin sahip olduğu ve işlettiği başka internet sitelerine ve/veya uygulamalara, dosyalara veya içeriklere link verebilir. Bu linkler "Üye"ler tarafından veya sadece referans kolaylığı nedeniyle "FLOODY" tarafından sağlanmış olabilir ve linkin yöneldiği internet sitesini veya işleten kişisini desteklemek amacıyla veya internet sitesi veya içerdiği bilgilere yönelik herhangi bir türde doğrulama beyanı veya garanti niteliği taşımamaktadır. "Uygulama" üzerindeki linkler vasıtasıyla erişilen uygulamalar, internet siteleri, dosyalar ve içerikler, bu linkler vasıtasıyla erişilen uygulamalar veya internet sitelerinden sunulan hizmetler veya ürünler veya bunların içeriği hakkında "FLOODY"nin herhangi bir sorumluluğu yoktur.</p>

<p> 5.2.3. "FLOODY", "Uygulama"nın işleyişine, hukuka, başkalarının haklarına, “Üyelik Sözleşmesi” koşullarına, kişisel verilerin korunmasına genel ahlak kurallarına aykırı olan mesajları, içerikleri istediği zaman ve şekilde erişimden kaldırabilir; "FLOODY" bu mesaj ve içeriği giren "Üye"nin üyeliğine herhangi bir bildirim yapmadan son verebilir.</p>

<p> 5.2.4. "FLOODY"nin, "FLOODY" çalışanlarının ve yöneticilerinin, “Uygulama”da “Üye”ler ve “Kullanıcı”lar tarafından sağlanan içeriklerin hukuka uygun olup olmadığını, gerçekliğini, doğruluğunu araştırmak ve kontrol etmek yükümlülüğü bulunmamaktadır.</p>

<p> 5.2.5. "FLOODY", 5651 sayılı "İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun" kapsamında ve bu Kanun doğrultusunda Telekomünikasyon Kurumu İletişim Başkanlığı’nın 17.01.2013 tarih ve 581 Belge no’lu yazısı ile "Yer Sağlayıcı" olarak faaliyet göstermektedir.</p>

<p>5.2.6."FLOODY", kullanıcıların hukuka uygun amaçlarla uygulama dahilinde iletişime geçmelerini sağlar."Kullanıcılar" iletişime geçtikten sonra bir tarafın mağdur olması söz konusu olduğunda hukuki ve cezai yükümlülük mağduriyete sebebiyet veren tarafa ait olmakla birlikte "FLOODY" nin herhangi bir sorumluluğunun olmadığını işbu sözleşme ile "kullanıcı" kabul, beyan ve taahhüt etmektedir.</p>

<p>6. KULLANIM KOŞULLARINDA DEĞİŞİKLİKLER "FLOODY", dilediğinde, tek taraflı olarak işbu "Kullanım Koşulları"nı herhangi bir zamanda “uygulama”da ilan ederek değiştirebilir. İşbu "Kullanım Koşulları"nın değişen hükümleri, ilan edildikleri tarihte geçerlilik kazanarak, yürürlüğe girecektir. İşbu "Kullanım Koşulları" “Kullanıcı”nın tek taraflı beyanları ile değiştirilemez.</p>

<p> 7. Gizlilik Politikası</p>

<p>7.1. "Üye”, “Uygulama” dahilinde eriştiği bilgileri yalnızca bu bilgileri ifşa eden “Üye”nin veya "FLOODY"nin ifşa ettiği amaçlara uygun olarak kullanmakla yükümlü olup, elde ettiği KULLANICILAR’a veya üçüncü kişilere ait Kişisel Verilerin korunmasından, işlenmesinden, aktarılmasından ve KVKK kapsamındaki tüm yükümlülüklerden kendisinin sorumlu olduğunu, FLOODY’nin kendi sistemlerinde internet sitesinin kullanımı için zorunlu olarak topladığı kişisel veriler dışındaki hiçbir kişisel veri için KVKK kapsamında herhangi bir yükümlülüğünün ve sorumluluğunun olmadığını kabul, beyan ve taahhüt eder. “Üye”; kişisel verilerin korunması yükümlülüğüne aykırı hareket etmesi veya kişisel verileri işlemesi, aktarması veya sair surette bir işleme konu etmesi ve bu kullanımın bir ihlal meydana getirmesi durumunda, Kişisel Verileri Koruma Kurulu’nun veya idari makamların veya mahkemelerin kişisel verilerle ilgili olarak verdikleri kararlar neticesinde FLOODY’nin bir zarara uğraması durumunda bu zararı ilk talepte nakden ve defaten tazmin edeceğini kabul, beyan ve taahhüt eder.</p>

<p> 7.2. “Üye”, bir Avrupa Birliği mukimi gerçek kişi olması durumunda kendi kişisel verileri ile ilgili olarak 6698 sayılı Kişisel Verilerin Korunması Hakkında Kanun ve ikincil düzenlemeleri ile Kişisel Verileri Koruma Kurulu kararlarının ve düzenlemelerinin uygulanacağını, çıkabilecek tüm hukuki sorunlarda kanunlar ihtilafı kurallarına bakılmadan Türk iç hukukunun uygulanacağını, 95/46/EC sayılı Avrupa Birliği Direktifi’nin ve Mayıs 2018 tarihinde Avrupa Birliği’nde yürürlüğe girecek Genel Veri Koruma Regülasyonu’nun (GDPR) uygulanmayacağını, Türk Milletlerarası Özel Hukuk ve Usul Hukuku Hakkında Kanun’un kanunlar ihtilafı kaidelerinin uygulanmasını talep etmekten feragat ettiğini kabul, beyan ve taahhüt eder.</p>

<p> 7.3. “Üye”, “FLOODY” üyeliği ve/veya yayınladığı ilanlar nedeniyle alenileşmiş olan kişisel verilerinin Google veya diğer arama motorları veya benzer verileri indeksleyen sistemler tarafından kaydedilmesi, işlenmesi, arama sonuçlarında çıkarılması gibi durumlar için “FLOODY”nin herhangi bir dahlinin, katkısının olmadığını ve kişisel verilerinin indesklenmek veya sair yöntemlerle aramaya mahsus yapılandırılmış sistemlerde herhangi bir şekil ve surette işlenmesi veya aktarılmasından dolayı “FLOODY”nin herhangi bir sorumluluğunun olmadığını, veri sahibi olarak yapacağı başvuru taleplerini başta indekslemeyle ilgili süreçlerde veri sorumlusu sıfatını haiz olan Google olmak üzere diğer arama motorları veya arama sistemleri, indeskleme sistemleri işleten veri sorumlusu gerçek ve/veya tüzel kişilere yöneltmeyi kabul, beyan ve taahhüt eder.</p>

<p> 7.4. “Üye” ilan verirken veya herhangi bir nedenle özel nitelikli kişisel verilerini “FLOODY” üzerinden yayınladığı takdirde, özel nitelikli kişisel verilerin bu şekilde aleniyet kazandığını ve aleniyet kazanan özel nitelikli kişisel verilerinin alenileştirme amacına bağlı olarak “FLOODY” tarafından kullanılabileceğini, aktarılabileceğini, işlenebileceğini bildiğini; işbu işleme faaliyetlerinin de hukuka aykırılık teşkil etmeyeceğini bildiğini kabul, beyan ve taahhüt eder.</p>

<p>8. Fikri Mülkiyet Hakları</p>

<p>"Üye"ler, "FLOODY" hizmetlerini, "FLOODY" bilgilerini ve "FLOODY"nin telif haklarına tabi çalışmalarını satmak, işlemek, paylaşmak, dağıtmak, sergilemek veya başkasının "FLOODY"nin hizmetlerine erişmesi veya kullanmasına izin vermek hakkına sahip değildirler. İşbu üyelik sözleşmesi dâhilinde "FLOODY" tarafından sarahaten izin verilen durumlar haricinde "FLOODY"nin telif haklarına tabi çalışmalarını çoğaltamaz, işleyemez, dağıtamaz veya bunlardan türemiş çalışmalar yapamaz.</p>

<p>9. “Üyelik Sözleşmesi” Değişiklikleri</p>

<p>"FLOODY", tamamen kendi takdirine bağlı ve tek taraflı olarak işbu “Üyelik Sözleşmesi”ni uygun göreceği herhangi bir zamanda uygulamada yayınlayarak değiştirebilir. İşbu “Üyelik Sözleşmesi”nin değişen hükümleri,yayınlandığı tarihte geçerlilik kazanarak yürürlüğe girecek, geri kalan hükümler aynen yürürlükte kalarak hüküm ve sonuçlarını doğurmaya devam edecektir. İşbu “Üyelik Sözleşmesi”, "Üye"nin tek taraflı beyanları ile değiştirilemez.</p>

<p>10. Mücbir Sebepler</p>

<p>Hukuken mücbir sebep sayılan tüm durumlarda, "FLOODY" işbu “Üyelik Sözleşmesi” ile belirlenen edimlerinden herhangi birini geç veya eksik ifa etme veya ifa etmeme nedeniyle yükümlü değildir. Bu ve bunun gibi durumlar, "FLOODY" için, gecikme, eksik ifa etme veya ifa etmeme veya temerrüt addedilmeyecek veya bu durumlar için "FLOODY"den herhangi bir ad altında tazminat talep edilemeyecektir. Mücbir sebep terimi; doğal afet, isyan, savaş, grev, iletişim sorunları, altyapı ve internet arızaları, sisteme ilişkin iyileştirme veya yenileştirme çalışmaları ve bu sebeple meydana gelebilecek arızalar, elektrik kesintisi ve kötü hava koşulları da dâhil ve fakat bunlarla sınırlı olmamak kaydıyla ilgili tarafın makul kontrolü haricinde ve "FLOODY"nin gerekli özeni göstermesine rağmen önleyemediği kaçınılamayacak olaylar olarak yorumlanacaktır.</p>

<p>11. Uygulanacak Hukuk ve Yetki</p>

<p>İşbu “Üyelik Sözleşmesi”nin uygulanmasında, yorumlanmasında ve işbu “Üyelik Sözleşmesi” dâhilinde doğan hukuki ilişkilerin yönetiminde yabancılık unsuru bulunması durumunda Türk kanunlar ihtilafı kuralları hariç olmak üzere doğrudan Türk İç Hukuku uygulanacaktır. İşbu “Üyelik Sözleşmesi”nden dolayı doğan veya doğabilecek her türlü ihtilafın hallinde İstanbul Merkez (Çağlayan) Mahkemeleri ve İcra Daireleri yetkilidir.</p>

<p>12. "FLOODY" Kayıtlarının Geçerliliği</p>

<p>"Üye", işbu “Üyelik Sözleşmesi”nden doğabilecek ihtilaflarda "FLOODY"nin kendi veritabanında, sunucularında tuttuğu elektronik ve sistem kayıtlarının, ticari kayıtlarının, defter kayıtlarının, mikrofilm, mikrofiş ve bilgisayar kayıtlarının muteber bağlayıcı, kesin ve münhasır delil teşkil edeceğini,"FLOODY"i yemin teklifinden beri kıldığını ve bu maddenin HMK 193. Madde anlamında delil sözleşmesi niteliğinde olduğunu kabul, beyan ve taahhüt eder.</p>

<p>13. Yürürlük</p>

<p>İşbu “Üyelik Sözleşmesi” ve “Üyelik Sözleşmesi”yle atıfta bulunulan ve “Floody”de yer alan kurallar ve şartlar, "Üye"nin elektronik olarak onay vermesi ile elektronik ortamda akdedilerek yürürlüğe girmiştir. “Üyelik Sözleşmesi”nin herhangi bir hükmünün geçersizliği, mevzuata aykırılığı veya uygulanabilir olmaması sözleşmenin geri kalan hükümlerinin yürürlüğünü etkilemeyecektir.  </p></h2>
                        	




</body></html>